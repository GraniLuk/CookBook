---
draft: true
title: "---"
author: "Autor Przepisu"
recipe_image: images/recipe-headers/default.jpg
date: 2025-08-29T17:13:22-00:00
categories: ["do-kategoryzacji"]
tags: ["draft"]
tagline: "Przepis do sformatowania"
servings: 4
prep_time: 15
cook: true
cook_time: 30
calories: 300
protein: 20
fat: 10
carbohydrate: 25
---
---

**Poranny Start i Definicja Rosołu**

Jest 5:30, i to w niedzielę. Można by pospać, ale nie my – dziś zrobimy ten niesamowity napój. Wstawanie skoro świt raczej nie jest dla mojego genotypu, ale gdy się zdarzy, to jest zawsze wtedy świetny dzień.

OK, moi drodzy, zanim przejdziemy do konkretów, chciałbym wam powiedzieć, co dzisiaj zobaczycie.

**Rosół czy Bulion? Moja Definicja**

*   Dla mnie zdecydowanie **rosół**.
*   Jestem bardziej za tą staropolską definicją, gdzie jest to naprawdę **esencjonalny wywar mięsno-warzywny**.
*   Treściwy, pełny smaku, i co najważniejsze – rosół to dla mnie **samoistny rodzaj zupy**.
*   Jest również **bazą pod inne dania i sosy**.
*   Właśnie w taki sposób najczęściej go wykorzystuję:
    *   Czysty wywar najczęściej wypijam w kubkach, najlepiej rano.
    *   Reszta jako baza na super zupy i potrawy.
*   To dla mnie najważniejszy punkt.

W przyszłości planuję tworzyć przepisy z wykorzystaniem tego, co dziś ugotujemy.

Za chwilę pokażę wam, z czego robię mój ulubiony, sprawdzony już od kilku lat. Dzisiejszy rosół wychodzi naprawdę niesamowity, super klarowny. Można się delektować, pijąc prosto z kubka. I nawet sama Magda Gessler nie je***by nim o podłogę.

Jest to idealny odcinek dla osób, które jeszcze w swoim życiu nie gotowały tego napoju bogów, a chcą zobaczyć dokładną instrukcję i kilka drobnych rad na uzyskanie ponadprzeciętnego smaku. Kto robi, ma już swoje doświadczenie – zapraszam do podzielenia się przepisem w komentarzu.

Pokażę wam, co dzień wcześniej kupuję i lecimy z szykowaniem.

---

**Składniki – Zakupy Dzień Wcześniej**

Dzień wcześniej w moim ulubionym mięsnym kupuję **3 rodzaje, 3 źródła mięsa**.

1.  **Wołowina:** Kotlet z antrykotu z kością.
2.  **Drób:** Indycze skrzydło.
3.  **Specjał (Cielęcina):** Kości z udźca cielęcego. Tutaj pani Beatka wyciąga mi świeżutką prosto z mięsa. Pociosamy na pół i gotowe. Później wam opowiem, co to dokładnie jest.

Z warzyw – no to totalny standard:

*   **Młoda marchew z nacią** (słodszy smak).
*   **Pietruszka z natką** (od razu tę natkę wykorzystam do rosołu).
*   **Seler z nacią** (trzeba zbierać, póki jest i zamrażać).
*   No i wiadomo: **por, cebula, czosnek**.

OK – składniki mamy wyłożone, piękny widok. I teraz dosłownie kilka słów na ich temat.

*   **Kotlet z antrykotu z kością** to jest jedna z najlepszych rzeczy, jaka może trafić do waszego rosołu. I naprawdę przepyszne potrawy jeszcze można zrobić tutaj z wykorzystaniem tego mięsa.
*   Używam zawsze **podwójne skrzydło**, dzisiaj mam takie dwie mniejsze części. Tu jest sporo naprawdę mięsa. Można zrobić pasztet drobiowy.
*   No i kawałek **kości z udźca cielęcego**. I ogromna ilość tak zwanego **kleju, kolagenu**. Bardzo zdrowy dodatek między innymi dla sportowców, na nasze stawy. Przecież cały czas je obciążamy. Warto znaleźć miejsce, gdzie coś takiego będziecie mogli zdobyć. Ja zamawiam więcej zawsze 2 kości, czyli 4 przeguby. Jedną dzisiaj wykorzystam, a 3 zawijam w folię i do zamrażarki na kolejne rosoły.

To było mięso, a teraz warzywa. Zasadę mam taką, że ile mięsa mniej więcej objętościowo, tyle samo staram się używać warzyw. No i wy już wiecie, używamy marchewki, pietruszki, seler, no i wiadomo por.

*   **Cebula** – przypieczemy.
*   Całą główkę **czosnku** również przypiekam i dorzucam. Ja tutaj się nie rozdrabniam w jakieś ząbki, leci cały czosnek.

No i **zioła**, moi drodzy:

*   Jeśli chodzi o **ziele angielskie**, no to mamy tutaj taką garsteczkę.
*   Również **pieprzu** całkiem sporo (jeszcze więcej objętościowo niż ziela angielskiego).
*   Wiadomo po drodze wleci **sól**, i to sporo później, nie tak od razu.
*   No i moje **2 liście laurowe** też w zupełności wystarczą.

Aaa, kochani, ważna rzecz! Widzicie dużo produktów, bo ja robię rosół w **dużym garze**. Dużą porcję, garnek **8 litrów** musi to wszystko pomieścić. Poza tym z 8 litrów garnka i tak zostaje wam rosołu dużo mniej.

Łapcie składniki, róbcie ewentualnie screenshota, zapisujcie i zaczynamy!

---

**Naczynie i Przygotowanie Wstępne**

*   Naczynie do rosołu – **garnek**. Niezależnie – czy emalia, czy stal nierdzewna – powinien być możliwie jak **najwyższy**. W wysokich naczyniach zjawiska towarzyszące gotowaniu, tak jak konwekcja czy dyfuzja, zachodzą z większą intensywnością, powodując lepsze mieszanie się wszystkich składników i tworzenie smaków.

Ja, mój wielki kawał antrykotu przekroję na pół. Drugą połowę schowałam do zamrażarki, będzie na za tydzień.

1.  Wszystkie kawałki **mięsa wrzucam do gara**.
2.  **Zalewam zimną, lodowatą wodą**.
3.  Łyżka **soli**, przemieszam i zostawiam na **20-30 minut**. Ja tę wodę później wyleję. Robię to po to, aby mięso się namoczyło. Zimne mięso zachowuje się jak gąbka, wchłonie teraz wodę, aby później, podczas właściwego gotowania, mogło ją oddać do otoczenia.
4.  Po tej chwili **wylewam tę wodę** i **nalewam nowej** mniej więcej 2/3 wysokości, aby było miejsce na warzywa.
5.  I wrzucam już na **średni płomień**. Nie zbyt wysoki, aby mięso w równej swojej objętości się podgrzało razem z wodą. Spokojnie – tyle wody, to macie jakieś **30-45 minut**. Można w tym czasie spokojnie zjeść śniadanie (No, chyba że nawet o 6 rano ktoś ci tutaj przeszkadza), jak i przygotować warzywa.

---

**Przygotowanie Warzyw**

Podczas gdy mięso się podgrzewa, przygotowujemy warzywa:

*   **Młoda pietruszka:** umyta, lekko zdrapuję, na kawałki.
*   **Marchew:** również tylko myję, szczotkuję. 3 marchewki dzielę na mniejsze porcje.
    *   **Mały tip:** Jeśli chodzi o rdzeń marchewki, który jest najsłodszy, 3 duże kawałki marchewki przecinam wzdłuż, aby dostać większą powierzchnię słodkiego rdzenia.
*   **Nać selera:** odcinam i dzielę mniej więcej na 2-3 łodygi. Jedną taką porcję wykorzystam dzisiaj, a resztę do worka i do zamrażarki na następne razy.
*   **Sam seler:** obrany, przecinam na pół i wleci cały, bardzo lubię jego smak.
*   **Por:** biała część i trochę zielonej.

No i mamy wszystko gotowe. Nać wleci później razem z solą. Cebulę, czosnek przysmażymy i zaraz dorzucamy.

---

**Proces Gotowania Rosołu**

Dobra, moi drodzy, zaczęło się. Można z powrotem przyciszyć delikatnie, aby ta intensywność gotowania była trochę mniejsza.

1.  **Zbieranie Szumowin:** Ja teraz te wstępne szumowiny zbieram. Zobaczcie, to są dosłownie cztery sitka i wystarczy. Dobra – woda, a właściwie już na wpół rosół, jakiś tam roztwór – już wyczyszczony.
    *   **Co do samego szumowania:** to są osoby, które tego nie robią. Z takich szumowin stworzą się takie małe, czarne kuleczki, takie przypominające kurz albo jakieś pływające gluty. Jeśli komuś to nie przeszkadza, może zostawić. Mnie bardziej zależy na tym, aby rosół był jak najbardziej klarowny i czysty, który sami zobaczycie.
2.  **Dodawanie Składników:** Wyciągnąłem wstępnie szumowiny. Dorzucam teraz **warzywa** (oprócz naci).
3.  **Przygotowanie Cebuli i Czosnku:** Cebula i czosnek zostaną jeszcze przeze mnie przypalone. Wiadomo, żeby też cebulę nie spalić. Skarmelizujcie delikatnie, niech da smak. Piękne. I do środka. I tak samo czosnek. Poobrywajcie tutaj tylko tę luźną skórkę, bo zaraz zacznie się palić. Obierzemy i dorzucimy. Najlepiej odciąć sobie od dołu, aby odparł każdy ząbek. Obieramy i zobaczcie, częściowo mamy obrobiony czosnek, stracił surowość. Widać tutaj w tej zewnętrznej części. A niektóre ząbki nam się pięknie przypiekły, skarmelizowały. Każdy jeden obieram i dorzucam do gara.
4.  **Dodawanie Ziół:** Dodaję garść **ziela angielskiego**, garść **pieprzu** i **2 liście laurowe**.
5.  **Początek Gotowania:** I teraz zobaczcie, jak pięknie bąbelkuje. Cały proces powstawania rosołu to jest jedno wielkie mieszanie się tych płynów, tych wszystkich smaków, które teraz mamy. I nawet jeśli wam się tak nie wydaje, to tutaj jest cały czas ruch. Zobaczcie.
6.  **Czas Gotowania:** Moi drodzy, dopiero teraz jest moment, od którego zaczynamy liczyć **czas gotowania** się mojego rosołu. Około **4-5 godzin**.
7.  **Dodawanie Naci i Soli:** Pamiętając, że została nam jeszcze natka pietruszki oraz selera. Wrzucam je mniej więcej **w połowie czasu**. Jeśli ktoś zauważył, nie było również jeszcze soli. Tak samo wrzucam ją dopiero w momencie, gdy ląduje natka pietruszki i selera, czyli mniej więcej w połowie czasu.
8.  **Użycie Pokrywy:** Rosół pięknie nam bąbelkuje. I co jeszcze robię? Ja używam **pokrywy**. Skraplająca się woda – chcę, żeby tutaj skapywała z powrotem do rosołu. Żeby mniej tracić po prostu płynów. Ona, wiadomo, i tak sobie wyleci, no ale mniejsza redukcja. I dalej z użyciem pokrywy musi delikatnie **pyrkać**. Tak jak było wcześniej, tak jak widzieliście przed chwilą.
9.  **Postęp (2.5h):** WOW, zobaczycie – 2,5 godzinki. Już tutaj kolory znacznie się pozmieniały. Szkoda tego liścia, że on tutaj nie jest. No, dawaj smak! To co wam wcześniej pokazywałem – natka selera wrzucamy, zamaczamy. Oraz natka pietruszki.
10. **Dodawanie Soli (Połowa Czasu):** Sól – ja tutaj mam himalajską, ale może być każda inna zwykła sól jodowana. Łyżka raz. Daję dwa. I daję 3. Z każdej strony.
11. **Dalsze Gotowanie:** No i co, kochani, przykrywam i czekam kolejne 2,5 godziny na finał.

---

**Zakończenie, Separacja i Wykorzystanie Składników**

No dobra, moi drodzy. Ooo dobra, ja wiem, że to już jest to. Zobaczcie tylko ten kolor. Ooo, no tak!

1.  **Przelewanie:** Teraz biorę mniejszy garnek, sitko i przelewam całość. Wszystkie składniki ze środka trafiają do sita.
2.  **Separacja Składników Stałych:** I będziemy zaraz rozdzielać, tylko wam jedną rzecz pokażę. Pamiętacie przeguby z kości cielęcych? Zobaczcie, co z nich zostało. Niesamowita sprawa, kostki wyglądają jak jakieś kamyczki, pumeks. Oczywiście mięsko rozpadające się w rękach, w palcach.
3.  **Rozdzielanie:** To wszystko dokładnie rozdzielam do osobnych pojemników. **Mięso osobno, warzywa osobno**.
4.  **Przyszłe Zastosowania Składników Stałych:** I zarówno mięso, jak i warzywa posłużą mi do kolejnych dań. Na przykład **pasztet** (z mięsa drobiowego), jak i **szarpana wołowina** na przykład do kanapki.

---

**Degustacja i Plany na Przyszłość**

Nasz rosół – przepiękny kolor, zapach. Oczywiście pierwszy kubek musi iść na gorąco, więc nalewam i idziemy się delektować.

Jest, kochani, w końcu – zróbmy porządnego łyka, aby się tylko nie poparzyć. Aaa! Ojejku jaki pyszny. Gorący i przepyszny. Tak właśnie męczę takie gorące kubki. Nie poczekam, aż wystygnie, żeby się porządnie napić, tylko będę się tak męczyć. Przepyszne smaki, odpowiednio pieprzny, nic nie muszę dodawać.

No i tak jak wam mówiłem na początku – najważniejszą rzeczą jest to, że będzie stanowić **bazę pod następne przepyszne zupy, potrawy, sosy**. Chili con carne zaraz wleci.

Kochani, dzisiaj wyjątkowa rzecz. Każdy film na moim kanale, każdy jeden, zawiera makro i składniki przygotowanej potrawy. Dzisiaj tego nie będzie, ponieważ nie wiem, jakie makro zawiera taki kubek. Obiecuję wam, że pojadę z tym rosołem (może nie dokładnie z tym, ale zrobię dokładnie taki sam), pojadę do laboratorium, wezmę próbki i zbadamy. Będziemy po prostu wiedzieć dokładnie, czy to, co podają w Internecie, ma jakiekolwiek odzwierciedlenie w rzeczywistości – przynajmniej z dzisiejszych składników, które widzieliście, z tego rosołu, które dzisiaj przyrządziliśmy.

---

**Podsumowanie i Wezwanie do Działania**

Łapa w górę, jak się podobało! Piszcie komentarze! I widzimy się w kolejnym odcinku. Mamy nadzieję, że jak najszybciej z zastosowaniem właśnie tego dzisiejszego wywaru.

Do zobaczenia, cześć!