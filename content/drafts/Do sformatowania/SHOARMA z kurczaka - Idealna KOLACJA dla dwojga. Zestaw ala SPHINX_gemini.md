---
draft: true
title: "***"
author: "Autor Przepisu"
recipe_image: images/recipe-headers/default.jpg
date: 2025-08-29T17:13:23-00:00
categories: ["do-kategoryzacji"]
tags: ["draft"]
tagline: "Przepis do sformatowania"
servings: 4
prep_time: 15
cook: true
cook_time: 30
calories: 300
protein: 20
fat: 10
carbohydrate: 25
---
***

### **Witajcie w Policzonej Szamie: Shoarma a'la Sphinx**

Witajcie moi drodzy widzowie w kolejnym odcinku **Policzonej Szamy**. Dzisiaj robimy coś niesamowitego – będzie to **shoarma a'la Sphinx**. Mnóstwo przepyszności w dzisiejszym filmie.

Zobaczycie, jak zrobić własne **bułeczki pita z kieszonką**. Trzy przepyszne sosy, dwa naprawdę banalne – gdy tylko mieszamy odpowiednie składniki. Jeden sos sobie ugotujemy, będzie to **meksykański** – naprawdę rewelacyjny, przyrządzimy cały **0,5 l słoik**. No i to, co najważniejsze – **duża ilość soczystego i odpowiednio doprawionego mięsa**.

I to wszystko w **dwóch porcjach**, które mogą stanowić rewelacyjną kolację w domu. Wasz towarzysz na pewno będzie zadowolony. Aaa! Szykuje się prawdziwa **uczta dla podniebienia**! Jest dzisiaj w odcinku co robić, trochę pracy. Ale naprawdę, wierzcie mi, że warto! Macie tutaj na dole **spis treści i działy**, gdzie i czego szukać. Jeśli jesteście gotowi, to lecimy!

***

### **Składniki – Ogólny Przegląd**

Przed wami teraz składniki, które będą potrzebne. Co my dzisiaj w ogóle będziemy robić, bardziej tak poglądowo. Bo nie ma tutaj wszystkiego. **Wszystko dostaniecie w opisie**.

Przykładowo, tu mamy tylko **mąkę** – będzie coś takiego. Tutaj mam **wypiek z ostatniego razu**. Będą **sałatki**, będzie trochę zielonego koloru, **pomidorek** oraz **Coleslaw**. **Coleslaw** również możecie zrobić swojego, jest nawet odcinek na Policzonej Szamie, jak zrobić własną, pyszną surówkę Colesław, serdecznie zapraszam. Jeśli ktoś bardzo chce, może nawet **dzień wcześniej** coś takiego sobie naszykować lub też użyć **kupnej**.

***

### **Kluczowy Składnik: Mięso i Przyprawa**

No i bardzo ważny składnik – **mięsiwo**. Tutaj jest akurat **mięso z uda z kurczaka**. Wcześniej już **wytrymowałem ćwiartki z kurczaka, usunąłem nadmiar tłuszczy**. Jeśli chcemy dostać tak właśnie **ponad 0,5 kg mięsa**, musimy założyć, że **ponad 1 kg nóg** potrzebujemy.

No i dzisiaj za smak shoarmy będzie odpowiadać **Mieszanka arabska od Policzonej Szamy**. Rewelacyjny skład, super frakcja. I naprawdę – to, co robi ta mieszanka arabska z mięsiwem, to jest po prostu coś niesamowitego.

Moi drodzy, oczywiście linkuję wam na dole, **dostępna w sklepie Szamy**. Kto nie ma, ten taką arabską przyprawę do shoarmy może **samemu skomponować**. Potrzebne są **papryki, cebula, czosnek, cynamon**. Takie najważniejsze składniki również w opisie wam do zastąpienia wypiszę.

***

### **Plan Działania**

Słuchajcie, najlepszy plan działania, aby zrobić całość, to jest tak:

1.  **Szykujemy pity**, bo ciasto potrzebuje około **45 minut**, aby sobie spokojnie wyrosło, odpoczęło.
2.  Później same placki około **20 minut** pieczenia.
3.  Jest w tym czasie czas, aby przyszykować **sosy**, przyszykować **mięso**, **zamarynować**, można je nawet **obrobić**.

Żeby zachować ciągłość, pokażę wam każdą czynność od początku do końca. Wy sobie to później odpowiednio zaplanujecie, podzielicie i będzie naprawdę rewelacja.

***

### **Przygotowanie Bułeczek Pita z Kieszonką**

Lecimy z pitami! Z tym będzie naprawdę prosta sprawa, niewiele składników, jak widzicie.

**Składniki na ciasto:**
*   **Drożdże świeże:** 7,5 g
*   **Cukier brązowy:** 7,5 g
*   **Ciepła woda:** 140 g
*   **Mąka:** 240 g
*   **Oliwa:** 10 ml

**Dodatkowo:**
*   Sól
*   Oliwa do miski
*   Folia spożywcza
*   Mąka do podsypywania blatu

**Przygotowanie zaczynu i ciasta:**
1.  Z odważonej ilości mąki **jedna łyżka wlatuje do wody**.
2.  Do pozostałej **mąki mogę wsypać sól** i wymieszać.
3.  Do słoika z wodą i mąką dodaję moje drożdże, odpowiednią ilość cukru.
4.  I dokładnie teraz wszystko mieszam, **pozbywam się grudek**.
5.  Zostawiam **zaczyn na 15 minut**.
6.  Po tym czasie wlewam zaczyn do mąki, wlewam jeszcze **10 ml oliwy**.
7.  No i zaczynam **mieszać robotem planetarnym kilka minut**. (Do tej pory mogliście widzieć, gdy tę czynność wykonywałem ręcznie. Pamiętajcie, jeśli robicie to ręcznie, **włóżcie sporo serca**).
8.  Ciasto musi być **gładkie, elastyczne, przede wszystkim mocno wilgotne**. Będzie wam się mocno do rąk kleić.

**Wyrastanie ciasta:**
1.  Gdy ciasto ugniecione, osobną miskę **oblewam delikatnie oliwą**.
2.  Rozsmarowuję ją na ściankach, aby się nie przykleiło.
3.  Przekładam ciasto do miski i **zakrywam folią**.
4.  Odstawiam na **45 minut**, aby podwoiło swoją objętość.

*OK, ciasto rośnie, odpoczywa, gdzieś tam na górze je wrzuciłem. 45 minut mu daję. W tym czasie oczywiście możecie marynować mięso, szykować mięso, szykować sosy. To wszystko zobaczycie później, ale żeby zachować ciągłość, lecimy dalej z pitami z kieszonką.*

**Formowanie i wałkowanie:**
1.  Wyrośnięte ciasto **waży u mnie około 400 g**.
2.  **Dzielę wagowo na 8 porcji**, tworząc kulki. (Lub 6 trochę większych – sami zobaczycie po pierwszym razie, jakie będą wam pasować).
3.  **Zaciągam ciasto na zewnątrz, chowając do dołu**. Robię tak kilka razy, tworząc tym samym piękną piłeczkę.
4.  Odkładam na **sprószony blat**.
5.  Gdy mam podzielone ciasto na 8 równych części, kulek, zabieram się za wałkowanie.
6.  **Każdą z kulek na początku delikatnie rozgniatam palcami**.
7.  A później **wałkuję na placki**.
8.  Placki mniej więcej **średnicy 12 cm** będą idealne.
9.  Grubość, jaką dostaniecie, to mniej więcej **4-5 mm**.

**Pieczenie:**
1.  Gotowe placki przekładam na bok, mogę układać jedne na drugie. Pamiętając, aby przekładać je **folią**. Niech odpoczywają **15-20 minut**.
2.  W tym czasie rozgrzewam piekarnik, **250 stopni grzanie góra-dół**.
3.  **Nagrzewam razem z blachą do pieczenia**, na którą wykładam cztery placki. Kto ma **kamień**, niech go również rozgrzeje i użyje.
4.  **Szybko rozkładajcie, szybko zamykajcie** i już po paru minutach zaczynają rosnąć.

**Rezultat i przechowywanie:**
*   Tu przyspieszyłem tempo, ale zobaczcie jakie piękne! Napełnione powietrzem bułeczki, w środku dostajemy coś takiego.
*   **Miękka, wyrośnięta pita z kieszonką**. Super opcja, aby coś naładować do środka. Dzisiaj oczywiście użyjemy ją do shoarmy. Jest naprawdę wspaniała, miękka i pulchna.
*   No i zobaczcie – gadająca pita ;) Zrobiłem osiem, **dwie pójdą na dzisiejsze danie na świeżo**. Jedna tutaj pokazowo została zjedzona. I jedną skrobnęła mi córka. Buła! Buła? Dawaj mi ją! Oddawaj ją! ;)
*   Także zostają **cztery na następne razy**. **Zawijam w folię dokładnie i do zamrażarki**. Spokojnie na następne razy – wyciągacie za tydzień, za dwa – i macie świeżutkie pity. Możecie wykorzystać na shoarmę, czy na co tylko chcecie. Załadować coś do środka, naprawdę fajna opcja.

***

### **Przygotowanie i Marynowanie Mięsa**

**Mięso z ud kurczaka jest samo w sobie soczyste**, bo jest bardziej tłuste. Ale jeszcze, żeby bardziej zachować tę soczystość, podamy dużo przypraw, dużo prochu, który pochłonie nam soki. Dodamy jeszcze trochę jogurtu, będzie naprawdę przepysznie.

**Proces marynowania:**
1.  Mięso wykładamy na deskę i **kroimy w cienkie paski**.
2.  Pokrojone przerzucamy do miski.
3.  Dodajemy **10 ml oleju**.
4.  **30 ml jogurtu**.
5.  Możemy wymieszać to, co mamy do tej pory i dodajemy przyprawę.
6.  **3-4 łyżki przyprawy arabskiej**. (Na wstępie wspominałem wam i w opisie macie, czym można zastąpić. Ta mieszanka **nie zawiera soli**, 100% smaku, więc odpowiednio sami **dosalamy mięso według uznania**).
7.  **Dokładnie całość wymieszajmy**.
8.  No i mamy – **chwilę może tak pozostać, kilkanaście minut**. W zależności od tego, co teraz po drodze możemy zrobić – na przykład sosy.

Ja już wiem, że to będzie przepyszne. Nie mogę się doczekać, kiedy tylko wrzucimy na patelnię.

***

### **Przygotowanie Sosów**

Dobra, no to sosy. W shoarmie sphinx dostajemy **3 smaki**:

#### **1. Sos Łagodny**

*   Łagodny to po prostu mieszanka **zwykłego jogurtu, ketchupu oraz majonezu**.
*   **W stosunku 1:1:1**.
*   Pasuje mi ten układ, smakowo jest również bardzo fajnie. Łagodnie, lekko słodko.
*   No i bardzo łatwo wyliczyć ewentualne makro zjedzonego sosu. Bo zawsze 1/3 stanowi majonez, ketchup albo jogurt. Przykładowo do dania zjadasz 60 g, no to wiesz, że 20 g to majonez.

#### **2. Sos Czosnkowy**

*   Używam **jeden kubeczek jogurtu typu Skyr – to jest 150 g**.
*   I dokładnie **połowę tego jogurtu typu greckiego**. (I tu też jest łatwo wszystko policzyć – **2/3 tego, co zjesz, stanowi po prostu Skyr**).
*   Dodaję **suszony czosnek, suszony koperek, pieprz ziołowy**.
*   Nieco **soli** oraz **malutki ząbek świeżego czosnku**. (Niech da nieco ostrości i mocnego czosnkowego posmaku).
*   I czosnkowy **gęsty sos jest gotowy**. Uważam, że robi naprawdę bardzo fajną robotę w całym daniu. Będziecie korzystać.

#### **3. Sos Meksykański**

*   No i został meksykański. Szczerze wam powiem, że przygotowałem go dzień wcześniej. Ale jest na tyle szybki do zrobienia – **około 15-18 minut** – że jeśli ktoś się naprawdę spręży, może zrobić w czasie, gdy rośnie wam ciasto na pity.

**Składniki (przygotowanie):**
*   **Czerwona, nieduża papryka** w drobną kostkę
*   **Cebula** w kosteczkę
*   **Sok z połowy pomarańczy** wyciśnięty
*   **Ząbek czosnku** obrany

**Przygotowanie:**
1.  Na patelni **10 ml oliwy** i delikatnie **przesmażamy paprykę z cebulą**.
2.  Do zeszklenia, utraty surowości. Cebula niech się delikatnie skarmelizuje, da słodkość.
3.  **Dorzucamy czosnek** i to tyle.
4.  Po przesmażeniu wszystko do rondla.
5.  Dodajemy **passatę 200 ml**.
6.  Sok z połowy pomarańczy, **łyżka koncentratu pomidorowego**.
7.  No i **ostra papryka, jakieś chili**. (Wiadomo – to w końcu sos meksykański, niech ma ostrość).
8.  Do tego dorzucamy **szczyptę oregano**.
9.  Przemieszajmy i możemy zagotować. **Około 10 minut**, niech się ładnie zredukuje.
10. Po tym czasie wolnego gotowania, delikatnej redukcji, wyłączam palnik.
11. I dorzucam nieco **miodu**.
12. Lekkie wyciśnięcie **cytryny**.
13. Niewielkie doprawienie **solą oraz pieprzem**.
14. Przemieszam i mam gotowe.

**Ilość i przechowywanie:**
*   Można przerzucać do słoika, taki słoik prawie 500 ml wypełniony. **Wyszło mi równe 400 g sosu**.
*   Po ostygnięciu mogę schować do lodówki, spokojnie **na tydzień lub dwa wystarczy**.
*   I to był trzeci sos w zestawie. Meksykański – **świetna struktura, idealna gęstość**.

***

### **Gotowanie Mięsa i Dodatków**

Mamy już wszystkie [sosy]. Można rozgrzewać patelnię grillową, u mnie z **nieprzywierającą powłoką**.

**Gotowanie mięsa:**
1.  **Na gorącą wykładamy całego kurczaka**. Rozłóżcie równo po całej powierzchni.
2.  I zostawiamy – niech się z jednej strony ładnie przysmaży.
3.  No to zostawiamy – **5 minut, dosyć mocny płomień**, niech się ładnie skarmelizuje.
4.  To było 5 minut z jednej strony, teraz dosłownie **5 minut z drugiej**.
5.  Można teraz jeszcze mieszać gdzieniegdzie, gdy widzicie, że ta druga strona jest jeszcze nie obrócona. Ładnie zostawiamy i przesmażamy.

**Przygotowanie frytek:**
*   W momencie, gdy obrabia nam się kurczak, możemy rozłożyć **frytki na blasze**.
*   Wsunąć w piekarnik.
*   **Chude frytki – kilka minut w termoobiegu będą gotowe**. Akurat wszystko, aby było ciepłe na talerzu.

Zobaczcie! Ojej, ale soczystość, ja nie mogę!

Dobra, minuta została. Właściwie wszystko już gotowe. Pita jest, frytki są ciepłe w piekarniku i czekają. Mamy sosy, za chwilę mięso gorące. Wszystko ląduje na talerzu i jemy!

***

### **Serwowanie i Zakończenie**

No i w końcu kochani – mamy to! Jest ten moment, **podzielmy wszystko na talerze**.

**Kompozycja na talerzu (na porcję):**
*   Lądują **frytki – około 150 g na porcję**.
*   Dodajmy nieco **mieszanki sałat, pomidorki**, no i przepyszny **Coleslaw**.
*   Po **bułeczce pita na porcję**.
*   I nasze **trzy wyśmienite sosy** do każdego zestawu.

To będzie to prawdziwa uczta, niesamowita kolacja. Dajcie znać, kto zrobił, jak smakowało. Widzimy się w kolejnym odcinku, do zobaczenia, cześć!