---
draft: true
title: "***"
author: "Autor Przepisu"
recipe_image: images/recipe-headers/default.jpg
date: 2025-08-29T17:13:22-00:00
categories: ["do-kategoryzacji"]
tags: ["draft"]
tagline: "Przepis do sformatowania"
servings: 4
prep_time: 15
cook: true
cook_time: 30
calories: 300
protein: 20
fat: 10
carbohydrate: 25
---
***

### **Wstęp: Przygotowanie Karpia od A do Z na Święta**

Witajcie kochani w kolejnym odcinku! Zgodnie z tytułem, przygotujemy karpia od A do Z. Tematyka świąteczna to jedno, ale w tym kompleksowym materiale pokażę również, jak wypatroszyć nieżywą rybę, dowolny **białoryb**, jak ją odpowiednio pokroić, zamarynować i prawidłowo usmażyć. Moim celem jest sprawienie, że zła reputacja karpia i jego rzekomy zapach mułu staną się mitem.

Pominę kwestię pochodzenia tradycji karpia w Wigilię, jej upolitycznienia czy słuszności – ten odcinek nie jest o tym. Ważne jest, że karp gości na wigilijnym stole w większości domów. Ja osobiście bardzo lubię karpia, tak jak każdą rybę – uwielbiam je, bo jestem rybiarzem. Chyba mam to po tacie. Dobrze pamiętam, gdy świętej pamięci ojciec trzymał ryby w wannie; kilka ich tam pływało przed Wigilią.

Pokażę wam **sprawdzony sposób**, dzięki któremu otrzymamy pyszną rybę. Skupimy się bardziej na **technice** i **obróbce**, na małych detalach, które sprawią, że mięso będzie smaczne, rozpływające się w ustach, a co najważniejsze – **bez nieprzyjemnego zapachu**.

Co do mitu związanego z mułem, najważniejsze jest **pochodzenie ryby** oraz **zbiorniki**, w których jest hodowana. Dlatego ja jeżdżę w swoje sprawdzone miejsce w **Wojkowicach Kościelnych**. Mają tam bardzo fajne stawy. Kupuję rybę świeżą, już nieżywą, i to zaraz przed samą Wigilią, aby w miarę możliwości jej nie mrozić.

Ten odcinek będzie kompleksowy, podzielony na części, a przedstawione metody można wykorzystać również do innych gatunków białoryb.

***

### **Przygotowanie Wstępne i Patroszenie Ryby**

Za chwilę zabieram się za patroszenie nieżywej ryby, więc jeśli ktoś jest wrażliwy na takie sceny, może od razu pominąć tę część – na dole (w opisie/na osi czasu) macie podzielone działy. No to zabierajmy się za robotę.

Miałem tutaj dwie ryby, wezmę tę mniejszą, łatwiej mi będzie wam pokazywać. Robię zawsze na świeżo, ale jeśli ktoś nie ma możliwości kupić ryby zaraz przed świętami, warto zamrozić ją na te dwa-trzy dni.

1.  **Usunięcie łusek i śluzu:** Pierwsze, co robimy, to ściągamy łuski, a co chyba ważniejsze – **śluz ze skóry ryby**. Po prostu szorujemy nożem i ściągamy tę porcję śluzu. Jest on niepotrzebny, a ryba nie będzie się ślizgać w ręce. Łuski, wiadomo, na Wigilię do portfela, żeby kasa się trzymała.
2.  **Pierwsze cięcie:** Wykonujemy **pierwsze cięcie pionowe** zaraz za pierwszymi płetwami. To mocne i pewne cięcie przecina kręgosłup i daje dostęp do środka, do wnętrzności, które zaraz wyciągniemy.
3.  **Otwarcie brzucha:** Teraz najlepiej cienkim, ostrym nożem, zaczynając od kloaki (czyli odbytu ryby), tniemy wzdłuż ryby po brzuchu. Ważne, aby cięcie było **płytkie** – tylko skórę, aby nie przeciąć wnętrzności.
4.  **Usunięcie wnętrzności:** Gdy mamy dostęp, po prostu ręką wyciągamy wszystko ze środka.
5.  **Oczyszczanie:** Pozostałości, takie błonki, po prostu skrobiemy i oczyszczamy nożem, delikatnie, aby nie uszkodzić mięsa.
6.  **Usunięcie płetw:** Zostaje nam ogon, tylna dolna płetwa, dwie pod brzuchem nisko, no i górna grzbietowa. Płetwa grzbietowa potrafi być uciążliwa, jest dosyć twarda, więc ucinam ją zawsze troszeczkę głębiej.

***

### **Krojenie Ryby**

Mamy rybę, którą teraz kroimy na części, czyli na **dzwonka**.

*   Kroimy ją zaraz za tym otworem brzusznym.
*   Zawsze z ryby otrzymujemy taki **kawałek pełny** (bez otworu brzusznego).
*   Pozostałą część, tam gdzie powstają dzwonka, dzielę na **równe odcinki**. Tu mi wyjdą cztery równe kawałki.

W taki oto sposób dowiedzieliście się, jak wypatroszyć, obrać i pokroić odpowiednio rybę na **pięć kawałków**, w tym **cztery dzwonka**.

***

### **Marynowanie Karpia**

Pokażę wam teraz, jak go marynuję i jak przygotowuję zalewę. Nie ma tutaj żadnej filozofii.

*   **Cel marynowania:** Użyjemy zalewy z mleka i cebuli, z dodatkiem ziół. Ma to pomóc zredukować ten zapach mitycznego mułu, taki rybny zapach, a w zamian otrzymać **przepyszne i soczyste mięso**.
*   **Składniki:**
    *   Na tę ilość karpia: połowa niewielkiej cebuli (przy dwóch karpiach – jedna cała cebulka).
    *   Mleko (do zalewy).
    *   Ziele angielskie: dosłownie cztery kuleczki (jest intensywne).
    *   Pieprz: tyle samo objętościowo co ziele angielskie.
    *   Sok z cytryny: dodamy go później.
    *   Sól: dodamy ją na sam koniec, przed smażeniem.
*   **Proces marynowania:**
    1.  Najlepiej użyć **worka** – bardzo dobrze się do tego nadaje, bo można dostosować jego objętość.
    2.  Cebulę kroimy w **piórka** i od razu wrzucamy do worka.
    3.  Dodajemy kawałki ryby. Bądźmy delikatni, rybne mięso jest delikatne. Trzeba porozkładać cebulę, żeby równomiernie karp był nią obtoczony.
    4.  Dodajemy ziele angielskie (3-4 ziarna) i pieprz (podobna objętość).
    5.  Wlewamy **mleko**.
    6.  Dociskamy worek, opróżniamy go z powietrza i zamykamy.
*   **Czas i miejsce:** Karp w worku z mlekiem, cebulą i niewielką ilością ziół trafia do **lodówki**, najlepiej na **całą noc**.
*   **Ważne uwagi:**
    *   Solimy dopiero na sam koniec, przed smażeniem.
    *   Nie dodajemy cytryny teraz. Cytryna plus mleko to nie jest zbyt dobre połączenie. Cytryna wleci do naszego karpia już na drugi dzień, kiedy wyciągniemy go z mleka. Wtedy skropimy nim rybę, będzie czekał.

***

### **Przygotowanie do Smażenia**

Wiadomo, nie będziemy czekać 12 godzin. Ja jestem już przygotowany, mam wcześniejszą rybę.

1.  **Po marynowaniu:** Cebula nam już jest teraz niepotrzebna, wraca do worka (lub jest wyrzucana).
2.  **Temperatura mięsa:** Ryba już nie jest zimna, wyciągnąłem ją odpowiednio wcześniej z lodówki. Jedną z gorszych rzeczy, jaką możemy zrobić z jakimkolwiek mięsem, to prosto z lodówki, zimne mięso wrzucić na patelnię. Zależy nam na tym, aby w całej swojej objętości mięso było odpowiednio obrobione.
3.  **Wycieranie:** Wycieramy sobie teraz w miarę do sucha każdy kawałek ryby.
4.  **Dodanie cytryny:** Pora na naszą cytrynkę – parę kropel na każdym kawałku, bezpośrednio na mięso.
5.  **Przygotowanie panierki:** Za chwilę przechodzimy do panierowania. Panierka to kwestia mocno indywidualna, ale co do samego karpia, aby 'spoić' też innych członków rodziny, stosuję panierkę z **bułki tartej oraz mąki w stosunku jeden do jednego (1:1)**.

***

### **Panierowanie**

1.  **Składniki panierki:**
    *   Mąka (do obtoczenia przed jajkiem).
    *   Jajka (rozbełtane).
    *   Mieszanka: bułka tarta i mąka (1:1 objętościowo).
    *   Sól (do panierki i mąki).
2.  **Przygotowanie mieszanki panierki:** Wlatuje mąka, wlatuje bułka, objętościowo jeden do jeden, i mieszamy. Oczywiście każda panierka z bułki tartej – im jest ona grubsza, tym więcej tłuszczu spożywamy (więcej wypija z patelni), ale kto by się tym przejmował w święta? Ma być super smacznie, to się najbardziej liczy, to jest na pierwszym miejscu. Będziemy się martwić po.
3.  **Przygotowanie pozostałych składników:** Naszykuję sobie niewielką ilość mąki (do obtoczenia rybki przed jajkiem). Wrzucę dwa jajka (jedno może być za mało na karpika półtora kilo). Rozbełtać.
4.  **Solimy panierkę:** Jednej ważnej rzeczy bym zapomniał – solimy odpowiednio samą panierkę (mieszankę bułki i mąki). Może lepiej użyć soli drobnoziarnistej, będzie lepiej mieszać się z panierką. Trochę soli można dodać od razu do mąki (tej do pierwszego obtoczenia).
5.  **Proces panierowania (kolejność):** Droga ryby podczas panierowania w moim przypadku wygląda następująco:
    *   Odrobina **soli** (przed samym panierowaniem, nigdy nie zaszkodzi).
    *   **Mąka** (sucha ręka). Obtaczamy sobie.
    *   **Jajko** (w jajku używamy mokrej ręki).
    *   **Panierka** (mieszanka bułki tartej z mąką 1:1, z dodatkiem soli – używamy suchej ręki).
    *   **Czysty talerz**, na który odkładamy panierowane kawałki.
    Wiem, że są też hardcorowcy, którzy powtarzają proces moczenia w jajku i ponownie w bułce.
6.  **Efekt:** I jest. Zobaczcie. Przepiękne dzwonko, obtoczone panierką. Odkładamy na talerz. Już możecie rozgrzewać tłuszcz na patelni.

***

### **Smażenie**

No i jest moi drodzy, karp w pięknej panierce, chwila przed smażeniem. Za chwilę najważniejszy właściwie dzisiejszy moment. Mięso temperatura pokojowa, fajna panierka i nie może wyjść źle. Także chodźmy na patelnię.

1.  **Przygotowanie patelni:** Na patelnię wlałem grubo ponad **pół litra oleju rafinowanego rzepaku**. Możecie też użyć masła klarowanego. Mnie osobiście ten maślany, późniejszy posmak ryby nie odpowiada, ale jak kto woli.
2.  **Testowanie temperatury tłuszczu:** Wrzucam kawałek chleba. Gdy tylko widzę charakterystyczne bulgotanie, smażenie, mamy znak, że tłuszcz jest odpowiednio nagrzany.
3.  **Smażenie:**
    *   Każdy kawałek spokojnie, bez pośpiechu wrzucam na patelnię, aby zbyt gwałtownie nie zmniejszać temperatury tłuszczu.
    *   W taki oto sposób, takim porządnym smażeniem, obrabiam **5-7, może 8 minut z jednej strony**.
    *   Ważne, aby każdy kawałek po położeniu na patelnię był **zatopiony ponad połowę**.
    *   Gdy sprawdzę, że panierka jest odpowiedniego koloru – przepiękna, złocista, brązowa – pora przerzucać na drugą stronę.
    *   Na drugiej stronie smażymy zdecydowanie **krótszy czas**. Ryba już nabrała temperatury, więc teraz wystarczy tylko z drugiej strony ładnie przysmażyć panierkę, obrobić delikatnie.
4.  **Odsączanie tłuszczu:** Gdy ryba gotowa, o pięknym kolorze, przekładam na **ruszt**. Niech tłuszcz spokojnie sobie tam obcieknie. **NIE** na żaden papierowy ręcznik, który tylko sparzy panierkę i spowoduje, że będzie miękka, flakowata.
5.  **Odpoczynek:** Na ruszcie niech odpocznie minutę i mamy gotowe.

***

### **Degustacja i Podsumowanie**

Kochani! Jejku, co to jest za widok! Naprawdę niesamowity zapach w całej kuchni i za chwilę próbuję. Ja już wiem, że to będzie naprawdę mistrzostwo.

Kochani, w taki sposób obrobił sobie mojego karpia. Możemy przyozdobić nieco cytrynką, pietruszką. Ja tylko wam pokażę, co jest w środku takiego karpika, jakie tu mamy mięso. Zobaczcie tylko, wygląda na przepięknie obrobione. No i co? Próbujemy!

Właśnie moja ulubiona część karpia to taka pałeczka od dzwonka. Duże, mocne, grube ości, więc nie ma co na razie martwić się o... Niesamowity, przepyszny, smakowo naprawdę poezja. Jeden z lepszych karpików, jaki mi wyszedł do tej pory. Cieszę się, że udało mi się to wam pokazać. Przed wami rozpływające się mięso. Karp się rozpływa, odpowiednio właśnie obrobione. To jest właśnie to: **temperatura, czas smażenia i przede wszystkim temperatura pokojowa** samego mięsa. Trzeba o tym pamiętać, wtedy nie mamy surowego w środku. Ładnie obrobiony w całej swojej objętości.

Kochani, nie wiem, czy to zasługa łowiska, hodowli, czy naszego dzisiejszego marynowania, zalewania całą noc w mleku z cebulą, ale **zero posmaku, jakiegokolwiek posmaku mułu**. Nie wiadomo, gdzie ta ryba żerowała, czy w mule, czy nie, czy miała czystą wodę, ale jest przepyszna, nie ma tego mitycznego posmaku rybnego. Ryba jest niesamowita. Mam zamiar to powtórzyć na święta. Wam także polecam. Kto miał ochotę spróbować z rybą we własnym zakresie, teraz wie, jak to zrobić.

Kochani, łapa w górę, widzimy się w kolejnym odcinku. Myślę, że już po świętach. Także wesołych świąt, moi drodzy, wszystkiego dobrego, do zobaczenia. Cześć!

***

### **Informacje o Makro**

No i jak to na kanale, standardowo nie może zabraknąć makro.

*   Według moich obliczeń jedno dzwonko potrafi zawierać od **120 do 150 g surowej ryby**, mięsa ryby, karpia.
*   Do tego dochodzi panierka i wypity tłuszcz podczas smażenia, gdzie potrafi dojść do **10-12 ml na kawałek**.
*   Możemy więc przyjąć, że po usmażeniu, przygotowaniu, jeden kawałek, jedno dzwonko może dostarczyć nawet **ponad 300 kalorii**.