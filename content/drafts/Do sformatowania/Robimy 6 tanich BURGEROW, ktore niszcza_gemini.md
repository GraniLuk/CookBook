---
draft: true
title: "***"
author: "Autor Przepisu"
recipe_image: images/recipe-headers/default.avif
date: 2025-08-29T17:13:22-00:00
categories: ["do-kategoryzacji"]
tags: ["draft"]
tagline: "Przepis do sformatowania"
servings: 4
prep_time: 15
cook: true
cook_time: 30
calories: 300
protein: 20
fat: 10
carbohydrate: 25
---
***

### Witam w Policzonej Szamie! Burgery z Karkówki na Grillu

Witam was drodzy widzowie w kolejnym odcinku **Policzonej Szamy**! Dziś plenerowo i robimy sobie burgery. Nie jednego burgera, a aż **6 przepysznych burgerów**! Także, żebyście nie pomyśleli, nie idziemy na ilość, naprawdę będzie jakościowo, bardzo dobrze.

Mamy tutaj grilla, za chwilkę sobie będziemy rozpalać, wszystko szykować. Popracujemy na **żywym ogniu**.

Powiem wam, że burgery dzisiejsze nieco nietypowe, bo z **karkówki**, królowej polskiego grilla. Zobaczymy, jak w dobie szalejącej inflacji, gdy szukamy właśnie tych tańszych półproduktów/zamienników, czy stosując właśnie tańszą karkówkę, jesteśmy w stanie uzyskać rewelacyjny smak. Słuchajcie, ja już to sprawdziłem, przetestowałem. Nie jest to eksperyment na żywo, kotlety są naprawdę rewelacyjne, odpowiednio doprawione. Za chwilkę zobaczycie super składniki do burgera. Dostajemy produkt premium.

Zaczynajmy!

***

### Przegląd Składników

Kochani, szybki przegląd składników, jeśli chodzi o hamburgery:

*   **Bułki hamburgerowe**: Przydałyby się. Mam tu swoje, zrobione wczoraj. Jeszcze zimne, bo wczoraj je zrobiłem i od razu zamroziłem. Aby teraz po rozmrożeniu były świeżutkie, wyjęte prosto z pieca. Ja nieco zmieniłem sposób wyrastania tego ciasta i przez to z tych samych składników, z tej samej ilości zrobiłem 6 bułek.
*   **Sos hamburgerowy**: Naprawdę świetna sprawa, taki mój klasyk, który wykonuję do domowych burgerów. Za chwilkę też wam pokażę na to przepis.
*   **Dodatki do burgera**:
    *   Konserwowy ogórek
    *   Cebula
    *   Pomidor
    *   Plasterek **cheddara** (wiadomo, taki topiony ser, to nie jest w 100% ser, tam jest zazwyczaj od 40 do 60% sera plus mleko i jakieś dodatki emulgatorów, aby to właśnie wszystko trzymać w całości i było takie pyszne, topione, więc ze względu na to, jak te serki pracują na burgerach, no to myślę, że warto).
    *   Zielona sałata (na górze, trochę zieleni). Tutaj mam w doniczce, bardzo fajna sprawa, zużywacie tyle, ile potrzeba i rośnie dalej.

*   **Mięso - Karkówka**: Najważniejsza dzisiaj sprawa to jest karkówka. Na te **6 burgerów** używam mniej więcej **750 g**, czyli będzie po **120 g mięsa** w jednym burgerze. Karkówka oczywiście kojarzy nam się najczęściej do grillowania w postaci kawałków mięsa około 2-3 cm grubości. Ja pewnego razu postanowiłem właśnie sprawdzić, jak takie mięso będzie zachowywać się w formie mielonej, takiej właśnie jak do burgera. Zastosowałem tutaj **dwa rodzaje mielenia**:
    *   **2/3 mięsa na drobnych oczkach**
    *   **1/3 mięsa na grubych dużych oczkach** (aby właśnie zachować gdzieniegdzie tą większą strukturę mięsa, żeby nie wyszedł taki mielony).
    *   Wy możecie oczywiście poprosić w mięsnym, aby zmielili wam taką karkówkę.

*   **Doprawianie mięsa (tuning)**: Oczywiście, jeśli chodzi o wieprzowinę zrobioną samą, bez doprawiania, sól, pieprz, to w porównaniu z wołowiną, na to wypada nieco gorzej, dlatego będziemy musieli sobie nieco stuningować takie mięso, dodać odpowiednią ilość smaku, dodatków. I właśnie za ten smak będzie odpowiadać:
    *   **Ketchup pikantny Kielecki**
    *   **Musztarda sarepska Kielecka**

**Kochani. Dzisiaj firma Społem jako Partner odcinka.** Jako fan majonezu Kieleckiego mogę wam tylko powiedzieć, że firma robi nie tylko właśnie rewelacyjny majonez, ale również ketchup i musztardę. I tak jak zazwyczaj karkówkę marynujemy w tych produktach, dodając na przykład jeszcze czosnek, tak dzisiaj władujemy wszystko do środka, plus odpowiednie składniki, aby zachować soczystość. Będzie naprawdę rewelacja.

Możecie teraz złapać składniki, które są potrzebne, aby zrobić właśnie te 6 burgerów. Screenshot, zapisujcie i zaczynamy!

***

### Przygotowanie Mięsa i Kotletów

Przygotujmy mięso, uformujemy kotlety, wtedy rozpalamy grilla, dodatki i jest wszystko gotowe.

Do mięsa (ok. 750 g) dodajemy:
*   **Musztarda Kielecka**: około **45 g** na tę ilość.
*   **Ketchup pikantny Kielecki**: troszeczkę mniej, około **30 g**. Uwierzcie mi, te dwa składniki dadzą rewelacyjny smak, taką wyrazistość naszego mięsa.
*   **Składniki dla soczystości**: Zastosuję jeszcze taki trik, aby mięso zachowało soczystość w środku. Dodamy sobie:
    *   Jajko: Jedno jajeczko.
    *   Mleko: Tu jest dosłownie **30 ml**, naprawdę niewiele.
    *   Bułka tarta: **40 g**. I uwierzcie mi, to nie będą takie typowe mielone, jak się komuś może wydawać, teraz po tych składnikach, co dodaliśmy. Będzie coś innego. Tak właśnie pomiędzy kotletem wołowym takim burgerowym a mielonym, coś po środku, coś naprawdę przepysznego.
*   **Czosnek**: Na tę ilość mięsa, **dwa ząbki**, wciśniemy do środka, więc nie za dużo, a również dla takiego, wiadomo, odpowiedniego smaku.
*   **Pieprz**: Doprawiamy pieprzem, tak niech już będzie w środku.
*   **Sól**: Dodam na sam koniec (już na grillu).

Dokładnie mieszamy. Bądźcie też w miarę delikatnie do tego mięsa, niech się podczas mieszania spulchnia. Po prostu nie naciskamy zbyt mocno.

Formowanie kotletów:
*   Masa mięsna ważyła 933 g (mięso + dodatki). Dzielimy na 6.
*   Biorę po kulce mięsa, wyszło po około **150 g**.
*   Formuję kotlety. Układam na papierze do pieczenia.
*   Średnica oczywiście, żeby pasowało pod bułę. Kilka chwil i gotowe.

***

### Przygotowanie Dodatków

Z dodatków to:
*   **Czerwona cebula**: pokrojona w cienkie plasterki. Będę chciał, aby każdy z dodatków stanowił warstwę w burgerze.
*   **Pomidor**: To samo, choć trochę grubiej.
*   **Konserwowy ogórek**: Dużo konserwowego ogórka. Załadujemy na dolną część bułki solidną warstwę. Konserwowe ogórki muszą być. Ale chrupie! To jest to!
*   **Sałata**: Będziemy rwać liście.

Z dodatków mamy już wszystko.

***

### Przepis na Sos Hamburgerowy (Klasyk)

Co do sosu, moi drodzy, ten topowy sos, klasyk burger, teraz przed wami. Sos jest naprawdę świetny. Lekki dzięki temu, że bazą jest jogurt z majonezem w stosunku jeden do jednego.

Składniki na sos (proporcje podane na większą ilość, zazwyczaj 200g/200g):
*   **Jogurt naturalny**: 200 g
*   **Majonez Kielecki**: 200 g
*   **Ketchup**: 50 g
*   **Miód**: 20 g (do przełamania kwaskowatego posmaku jogurtu i majonezu, dla kontry)
*   **Suszony czosnek**: łyżeczka
*   **Tabasco Sriracha**: parę kropel
*   **Składnik X (kolor i smak)**: Najzwyklejsza mieszanka, tak zwana **curry**. Oprócz ciekawego posmaku takich typowych sosów hamburgerowych z budki dostajemy też kolor dzięki kurkumie.

Całość trafia do butli. Gdybym miał 500 ml, to bym się zmieścił. Myślę, że **2-3 tygodnie może w lodówce poleżeć**.

***

### Grillowanie Burgerów i Bułek

W międzyczasie można było rozpalić grilla. Taki brykiet z komina to jest naprawdę piekło. Dam 3-4 minuty, aby ogrzała się stal, żeliwo z grilla. I ładujemy kotlety!

Warto jeszcze przekroić bułki, niech czekają już do zgrillowania.

Rozgrzany ruszt zawsze nacieram jakimś olejem lub tłuszczem. Często robię to słoninką, dzisiaj akurat nie mam, to po prostu zwykłym **olejem roślinnym do smażenia**. Tym w pewien sposób możemy zapobiec przywieraniu chudego mięsa właśnie do rusztu.

No i wykładamy kotlety. Mięso posiadało temperaturę pokojową, więc to będzie **kilka minut na stronę**. Warto mieć na uwadze, że wieprzowina potrzebuje tych **70-80 stopni w środku**, aby była odpowiednio obrobiona.

Teraz właśnie dodam sól na moje kawałki z tej strony, tak. No a ja czuję, że tam w rogu się dzieje. Zobaczmy. Ooo, ale piękny! Ale bardzo ładnie to wygląda!

Parę chwil i zamienimy te stronami. Ładnie je obrobimy, położymy serek, jak się tylko roztopi albo właśnie na bok na strefę bez ognia, albo góra - i przypieczemy bułeczki.

Naprawdę bardzo dobrze to wygląda. Bardzo fajnie te kotlety się obrabia na ogniu, nie ma z nimi żadnych problemów. Ketchup się ładnie karmelizuje.

Dobra, myślę, że mięsiwo gotowe. OK, trzyma się wszystko. Rewelacja, pięknie. To jest to! Dużo fajnych smaków, zobaczycie. OK, nie można go przesuszyć.

Wlatują buły, przypieczemy z każdej strony. No i wlatuje ser na każdego kotleta. Ooo tak!

Bułki ładnie przypieczone, ser przytopiony. Możemy komponować burgery.

***

### Składanie Burgerów

Na dole sos. No tak, nie żałujmy sobie. Będzie z dwóch stron - na dole i na górze.
1.  Solidna warstwa konserwowego ogórka na dolnej połówce bułki.
2.  Na to kotlety z serem.
3.  Po plastrze czerwonej cebuli.
4.  Wlatuje pomidor.
5.  Na drugą (górną) połowę bułki również sos.
6.  Przykrywam liśćmi sałaty.
7.  Zamykamy burgera.

Wow, kochani, mamy to! **6 burgerów**! Teraz niczym w prawilnej burgerowni nożyk, aby się wszystko razem trzymało.

***

### Efekt Końcowy i Degustacja

No i kochani, mamy to, 6 przepięknych i przede wszystkim przepysznych burgerów. Zadowolicie niejednego łakomczucha.

Dobra, ja biorę jednego, póki ciepły, i pokażę wam, co jest w środku. No i jak to się mówi, pora się ubrudzić. Ojejku! Ale przepyszne! Bułeczka, dodatki, naprawdę wszystko. Bułka jeszcze lżejsza, przez to nie ciąży tak na burgerze. No i pierwsze skrzypce oczywiście dla mięsa i sosu. Jejku, kochani, tego jeszcze nie było! Zjadłem prawie całego! Bardzo przyjemny i lekki burger, przynajmniej na razie tak mi się wydaje. Może za chwilę wszystko dojdzie do mnie. Wchłonąłem w sekundę, jakby to była jakaś kanapeczka, a tak naprawdę jest to całkiem pokaźny burger.

Pokażę wam jeszcze tylko, co tu się dzieje po przekrojeniu. O, zobaczcie. Piękny przekrój burgera, naprawdę. Rozebrałem jedną połówkę, aby wam tylko pokazać, jak wygląda kotlet. Jaki jest miękki, i mam nadzieję, że mniej więcej to widzicie, jaki soczysty.

Powiem wam, że w smaku... Przede wszystkim **nie jest to mielony**. Właśnie dzięki zastosowaniu mielenia na dużych oczkach, przynajmniej w jednej trzeciej, fajna struktura, taka burgerowa. Sam kotlet właśnie z tymi dodatkami może wpędzić w zakłopotanie niejednego znawcę burgerów wołowych. A już w połączeniu z tym naprawdę zachwycicie znajomych.

***

### Zakończenie

Także, kochani, mam nadzieję, że odcinek się podobał. Ja zaraz idę wszystko rozdać potrzebującym. Łapa w górę, jeśli się podobało. Piszcie komentarze, jak smakowały wasze burgery właśnie dzisiaj z karkówką. Widzimy się w kolejnym odcinku, do zobaczenia, cześć!