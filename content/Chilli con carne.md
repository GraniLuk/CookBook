---
draft: false
title: "Chili Con Carne w Instant Pot"
author: "Autor Przepisu"
recipe_image: images/recipe-headers/chili-con-carne.jpg
image_width: 512
image_height: 512
date: 2025-06-18T12:00:00-00:00
categories: ["obiady"]
tags: ["instant-pot", "meksykańskie"]
tagline: "TOP Policzonej Szamy – pyszne chili con carne!"
servings: 6
prep_time: 20
cook: true
cook_time: 70
calories: 400
---

## Składniki
- 500-600g mielonej wołowiny (na drobnych oczkach)
- 2 średnie cebule, pokrojone w kostkę
- 5 ząbków czosnku, przeciśniętych przez praskę
- 2 duże marchewki (ok. 300-400g), pokrojone w różnej grubości (połowa w plastry 4mm, połowa cieńsza)
- 10 suszonych pomidorów, pokrojonych
- 2 puszki całych pomidorów Pelati (800g), pokrojonych w kostkę
- 1 puszka czerwonej fasoli (400g) z płynem
- 750ml-1L rosołu wołowego lub drobiowego
- 2 duże łyżki kuminu (kminu rzymskiego)
- 2 duże łyżki oregano
- 1/2 łyżeczki ostrej papryczki chili (lub więcej do smaku)
- 2 łyżki masła klarowanego
- sól i świeżo mielony pieprz do smaku

#### Dodatki do podania
- nachosy (solone lub serowe)
- ser cheddar, starty
- natka pietruszki, posiekana
- płatki chili (dla chętnych na większą ostrość)

## Sposób przygotowania

### Przygotowanie składników (5 minut)
1. Pokrój cebule w kostkę, przeciśnij czosnek przez praskę.
2. Marchewki pokrój w różnej grubości: połowę w plastry 4mm, połowę cieńszą (dla różnej tekstury).
3. Suszone pomidory pokrój, pomidory Pelati pokrój w kostkę.

### Smażenie w Instant Pot (10 minut)
1. Włącz funkcję **Sauté** (średnia temperatura) w Instant Pot.
2. Dodaj masło klarowane, gdy się rozpuści, wrzuć mieloną wołowinę.
3. Smaż mięso, rozbijając je łyżką, aż będzie szare z góry i przesmażone z dołu (ok. 5 minut).
4. Dodaj pokrojoną cebulę, dopraw solą i pieprzem. Smaż, aż cebula puści soki (3-4 minuty).
5. Dodaj czosnek, kumin, oregano i chili. Smaż przez 1-2 minuty, aż przyprawy się zaktywują.
6. Wlej odrobinę rosołu, żeby zebrać smaki z dna. Wymieszaj dokładnie.

### Gotowanie pod ciśnieniem (25 minut + naturalne uwolnienie)
1. Dodaj pokrojoną marchewkę, suszone pomidory, pomidory Pelati z sokiem i pozostały rosół.
2. Dokładnie wymieszaj wszystkie składniki.
3. Zamknij pokrywę, ustaw zawór na **Sealing**.
4. Gotuj na **High Pressure** przez **25 minut**.
5. Po zakończeniu gotowania pozwól na **naturalne uwolnienie ciśnienia** (ok. 15-20 minut).

### Dodanie fasoli i finalizacja (5 minut)
1. Otwórz Instant Pot i dodaj całą puszkę czerwonej fasoli z płynem.
2. Włącz ponownie **Sauté** i gotuj bez pokrywy przez 3-5 minut, aby fasola się podgrzała.
3. Spróbuj i dopraw solą, pieprzem, kuminem, oregano lub chili według smaku.
4. Jeśli chili jest zbyt rzadkie, gotuj dalej bez pokrywy, aby zredukować płyn.

### Podanie
1. Rozlej chili do misek.
2. Dodaj nachosy, starty cheddar i posiekaną natkę pietruszki.
3. Dla chętnych na większą ostrość – posyp płatkami chili.